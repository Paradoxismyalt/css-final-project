<!DOCTYPE html>
<html lang="hu">

<head>
  
  <meta charset="utf-8">
    <meta name="viewport" content="width=device-width initial-scale=1">
  <title>OtthonDzsungel</title>
  <link rel="stylesheet" href="https://cdnjs.cloudflare.com/ajax/libs/meyer-reset/2.0/reset.css">
  <link href="style.css" rel="stylesheet" type="text/css">
       <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Abel&family=Exo+2:ital,wght@0,100;0,200;0,300;0,400;0,500;0,600;0,700;0,800;0,900;1,100&family=Kumbh+Sans:wght@200;300;400;500;600;700;800;900&family=Megrim&display=swap" rel="stylesheet">
<link href="css/layout.css" rel="stylesheet" type="text/css">
<link href="css/base.css" rel="stylesheet" type="text/css">
<link href="css/components.css" rel="stylesheet" type="text/css">
</head>

<body class="container">
 
  <header class="header">
   OtthonDzsungel - beltéren is kint
  </header>
  
  <nav class="menu">
    <a class="btn btn__study" href="https://kert.tv/category/zold-otthon/">Növénykés okosságok</a>
    <a class="btn btn__buy" href="https://plantebudapest.com/shop/novenyek/"> Vigyél haza növényt!</a>
    <a class="btn btn__workshop" href="https://plantebudapest.com/shop/workshop/">Workshop</a>
    <a class="btn btn__shop" href="https://plantebudapest.com/viszonteladok/">Üzleteink</a>
    <a class="btn btn__contact" href="https://plantebudapest.com/kapcsolat/">Kapcsolat</a>
  </nav>
    
  <main class="main">
    <article class="article">
      <h1 class="title">Hogyan teremtsd meg otthon a saját dzsungeledet?</h1>  
          <p class="first-block">A beltéri dzsungel megfelelő alapjainak lerakása a legjobb módja egy fenntartható és végső soron kifizetődő, növényekkel teli hely létrehozásának” – vallják a sydney-i növényszállító cég, a <a href="https://leaf-supply.com/">Leaf Supply</a> tulajdonosai. „Ha pontosan tudod, hogy milyen növények élik túl az otthonodban, és milyen feltételek mellett tudnak lenni az adott belső térben, akkor az már egy jó alap lehet az otthoni dzsungel kialakításához." Íme tehát néhány jótanács a Leaf Supply tulajdonosainak új könyvéből, az Indoor Jungle-ből, ami segíthet az indulásban:</p>
      
      <div class="second-block"><img class="second-block-image" src="https://cdn.shopify.com/s/files/1/0622/5703/7482/products/image_a796fad0-24b6-4967-a605-ba115e21c9bb.jpg?v=1660524445" alt="Indoor Jungle">
          <div class="second-block-text">  
            <h2>A tered elemzése</h2>
            <p>Ha beltéri dzsungel létrehozásáról van szó, még jóval azelőtt, hogy megcéloznál egy faiskolát, vagy növényboltot, fontos megértened, hogy milyen terekkel lesz dolgod. Ahhoz, hogy a növényeknek a legjobb esélyt adhasd a túlélésre, reálisan kell bánnod azokkal a feltételekkel, amelyeket biztosítani tudsz. Amikor növényeket viszünk be a tereinkbe, arra törekszünk, hogy a lehető legpontosabban utánozzuk azokat a körülményeket, amelyeket természetes környezetükben kapnak. A szempontok listájának élén a világítás mértéke és típusa áll, de ezt szorosan követi a víz és a talaj, valamint a hőmérséklet, a páratartalom és a műtrágya. Figyelj arra a nap folyamán, hogy a nap hogyan halad át az égen és melyik ablakokon mennyit süt be.</p></div></div>

      <div class="third-block">
          <p>Hová ér el a fény? A délutáni napsütésben bizonyos helyiségekben extra meleg van-e? Változnak ezek a minták a hűvösebb hónapokban? Van klíma vagy fűtés? Vagy erős huzat bizonyos folyosókon? Mindezt tartsd szem előtt, amikor azt fontolgatod, hogy hová helyezd a növényeidet. Figyelj a terekre, vegyél számításba mindent, amit fel tudsz használni. Van egy üres sarok, amit életre lehetne kelteni? Egy polc vagy könyvespolc, amin le tudnak futni a növények? Egy ablakpárkány, ami növényért kiált?</p></div>
    
      <div class="fourth-block">
        <h2>Fény</h2>  
        <p>Kétségtelenül ez a legfontosabb kiindulópont, amikor a növények egészségéről beszélünk, mert a növényeknek mindenekelőtt fényre van szükségük a túléléshez. A fény a fotoszintézis folyamatának szerves része, amelyben a növények saját tüzelőanyagot állítanak elő fényenergia felhasználásával a szén-dioxid és a víz glükózzá és oxigénné történő átalakításához. A napfényes ablakpárkány biztosítja a legintenzívebb fényt, és a legjobban alkalmas a napimádó kaktuszok és pozsgások számára. Az ablakon keresztül beszűrődő közvetlen napsütés általában túl erős a beltéri lombozathoz, ezért a legjobb, ha a sugarak közelében, de nem közvetlenül kitéve helyezzük el. Minél távolabb kerül a fényforrástól, annál gyengébb a fény minősége és mennyisége. Azok a növények, amelyek a helyiségnek a fényforrással ellentétes oldalán vannak, és nincs közvetlen kilátásuk az égre, általában minimális fényt kapnak. A fény a nap folyamán és az évszakok változásával változik. Télen és ősszel a nap lejjebb áll az égen, és a nyáron és tavasszal megfelelő fényt kapott növények szenvedni kezdhetnek. Ügyelj arra, hogy a növényeket a változó fényviszonyokhoz mérten helyezgesd a lakásban - egész évben. Előfordulhat, hogy a hűvösebb, sötétebb hónapokban bizonyos növényeket közelebb kell helyezned majd a fényforrásokhoz, vagy magasabbra kell ültetned őket - bútorokra vagy növénytartókra.</p></div>

      <div class="fifth-block">
        <h2>Víz</h2>
        <p>A növények nedvességszintjének tesztelésének legjobb módja az, ha az ujjadat néhány centire belemártod a talajba, és eképpen ellenőrzöd, hogy mennyire száraz. Ismételd ezt meg néhány naponta, amíg el nem kezded megérteni az adott növényed igényeit. Például a legtöbb (nem mindegyik) trópusi szobanövény szereti, ha a talaj első néhány centimétere kiszárad, mielőtt újra vizet kap. Mindig ellenőrizd, hogy a növénynek milyen vízigénye van, majd az évszakokhoz igazítsd őket (télen kevesebbet, amikor a talaj valószínűleg kevésbé gyorsan szárad ki, és a növények általában több nyugalmi időszakon mennek keresztül). Ha nem vagy túl magabiztos a nedvességérzékelési képességeidben, vagy nehezen elérhető helyeken vannak növények, a vízmérő lesz a te barátod. Egyszerűen illeszd a talajba, és arról egyértelműen leolvashatod a nedvességszintet, amely alapján eldöntheted, hogy a növény szomjas-e vagy sem.</p></div>

      <div class="sixth-block">
          <p>Az Indoor Jungle- című könyv további fontos infókat és tanácsokat ad a talajról, a hőmérsékletről, a páratartalomról és a tápoldatozásról, valamint arról, hogy hogyan is találd meg saját növényi stílusodat. Ez a könyv szobáról szobára haladva végigveszi, hogy hogyan jelenhetnek meg a növények a leghatékonyabb és legpraktikusabb módon az otthonodban és a munkahelyeden.</p><img class="last-image" src="https://i.imgur.com/SacjXTL.jpg" alt="OtthonDzsungel"></div>
    <a class="btn btn__articles" href="https://kert.tv/category/kerteszkedjunk/kerti-tippek/">Tovább a cikkekre</a>
    
    </article>
  </main>
  
  <footer class="footer">
    <div class="box footer">Kapcsolat</div>
    <div class="box footer">Szállítás</div>
    <div class="box footer">GYIK</div>
  </footer>
</body>

</html>